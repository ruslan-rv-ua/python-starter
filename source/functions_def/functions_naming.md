---
hide:
#  - navigation # Hide navigation
 - toc        # Hide table of contents
---

# Іменування функцій

Стиль іменування функцій в Python такий самий, якк і стиль іменування змінних: snake_case. 
Але при виборі самих слів є важлива відмінність. 

***Функція — це дія.*** 
Виклик функції — це як вказівка виконати якусь команду: 
«сходи», «візьми», «виведи», «поклади» і так далі. 

***Змінна — це сутність.***
Змінна пов'язана з якимись даними: «довжина сторони трикутника», 
«кількість котиків на підвіконні», «ставка ПДВ», «текст статті», «зображення» тощо. 

Візміть собі за правило: функція — це дієслово, змінна — це іменник. 

Приклади функцій:

- print()
- say_hello()
- get_string()
- read_file()

Приклади змінних:

- number_of_cats
- tax_rate
- article_text
- unregistered_user
- user_name
- user_password

Звісно що як і усих правил можуть бути вийнятки. 
Наприклад, функцію, яка повертає довжину символьного рядка, 
згідно правила варто було б назвати 

	get_string_length()
	
або хоча б

	get_length() 

Але ця функція використовується відносно часто, і тому її назву скоротили до наступної:

	len()

Для більшості математичних функцій збережено їх "математичні" імена, наприклад `abs()` — функція, яка повертає абсолютне значення	 числа.

Є вид функцій, які називають предикатами. 

> Предикат — стверджувальне питання, на яке можна відповісти "так" або "ні". 

Функція-предикат має повертати значення типу `bool`. 

Для підвищення читабельності коду предикати прийнято іменувати особливим способом. 
В Python, як правило, предикати починаються з префікса `is` або `has`: 

- `is_adult()` — чи є повнолітнім?
- `has_children()` — чи має дітей?
- `is_empty()` — чи пустий?
- `is_file_exists()` — чи файл існує?
- `has_errors()` — чи містить помилки?

При виборі імен функцій і змінних користуємось не тільки усим вищенаведеним, 
а й контекстом і здоровим глуздом. 
