---
hide:
#  - navigation # Hide navigation
 - toc        # Hide table of contents
---

# Інтерактивний режим інтерпретатора Python

**Замість епіграфу.**
*Чому програміст не зміг скористатись ліфтом? Вивчивши клавіатуру не знайшов Enter*

-----

## Поговоримо?

Після запуску інтерпретатора відкриється так звана консоль Python. Інтерпретатор працює у інтерактивному режимі, тобто користувач вводить команду, інтерпретатор виконує її і одразу видає результат.

	Python 3.5.0 (v3.5.0:374f501f4567, Sep 13 2015, 02:27:37) [MSC v.1900 64 bit (AMD64)] on win32
	Type "help", "copyright", "credits" or "license" for more information.
	>>>
		
Три знаки "більше" — це запрошення інтерпретатора ввести якусь команду. Після вводу команди необхідно натиснути клавішу **Enter**. І одразу у консолі з'явиться результат виконання введеної команди.

На даний момент ми не знаємо жодної команди Python. Але прямо зараз ми можемо використовувати Python як калькулятор.

	>>> 2+2
	4
	>>> (48-24)/2
	12.0
	
Консоль має "пам'ять", тобто вона запам'ятовує певну кількість введених користувачем команд. Такий функціонал зазвичай називають "історія команд". Пересуватись по історії команд (переглядати введені раніше команди) можна за допомогою клавіатури.
Щоб "гортати" історію команд використовуйте клавіші зі стрілками вверх і вниз.

Історію команд зручно використовувати щоб не вводити команди з самого початку у разі якщо Ви припустились помилки або дж якщо Ви хочете виконати попередньо введену команду

## Кому це потрібно?

Консоль Python зручно використовувати

- власне як калькулятор, а при певних знаннях як дуже "просунутий" калькулятор
- у процесі навчання
- для тестування невеликих за об'ємом фрагментів коду
- перегляду вбудованої довідки

Консоллю користуються не тільки початківці, але вже й досвідчені розробники програмного забезпечення.


## Завдання

#### Завдання 1
Користуючись інтерактивною консоллю Python як калькулятором попрактикуйтесь у обчисленнях.


#### Завдання 2
У інтерактивній консолі Python виконайте наступну команду:

>2+2*2
	
Проаналізуйте і поясніть результат.


#### Завдання 3
У інтерактивній консолі Python виконайте наступну команду:

>1/0
	
Прочитайте і спробуйте зрозуміти і проаналізувати результат.

#### Завдання 4

1. відкрийте термінал (командний рядок) Windows
1. перейдіть у папку де знаходиться, наприклад, колекція ваших музичних файлів:

    cd /d d:\music\  

1. виконайте наступну команду:

    python -m http.server 8007

1. не закривайте вікно терміналу
1. відкрийте Ваш улюблений браузер (Firefox, Chrome тощо) 
і перейдіть за наступною адресою:  

    [http://localhost:8007/](http://localhost:8007/)

1. І що у Вас у браузері??? Подумайте як це можна використати.
