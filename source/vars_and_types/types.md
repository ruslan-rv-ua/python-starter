# Дані та їх типи

У реальному житті ми виконуємо різноманітні дії над оточуючими нас предметами (об'єктами). 
Ми змінюємо їх властивості, наділяємо новими функціями. 
По аналогії з цим комп'ютерні програми також маніпулюють об'єктами, 
тільки віртуальними, цифровими. 
Поки що будемо називати такі об'екти даними.

Вочевидь, дані бувають різними: числа, текстова інформація, аудіозапис. 
Числа у свою чергу також бувають різними: цілими, дійсними, можуть мати дуже велике значення або дуже довгу  дробову частину. 

> ***Тип даних*** — характеристика, яка визначає множину припустимих значень, формат їхнього збереження  та набір операцій (деколи також розмір виділеної пам'яті), які можна робити над даними.

## Основні типи даних

Python має багато *вбудованих* типів даних. Ось деякі найважливіші:

- Числа можуть бути цілими (1 і 2), з десятковими дробами (1.1 і 1.2), звичайними дробами (1/2 and 2/3), чи навіть комплексними.
- Логічні (Булеві) змінні приймають значеня True або False.
- Рядки (послідовності символів, наприклад *'To be or not to be'* або ж цілий HTML документ)
- Байти та масиви байтів (наприклад зображення в форматі JPEG)
- Списки (впорядковані послідовності значень).
- Кортежі (впорядковані незмінні послідовності значень).
- Множини (набори унікальних значень).
- Словники (набори пар ключ-значення).

В Python тип даних не треба вказувати явно. 
Покладаючись на початково присвоєне змінній значення, 
Python визначає якому типу воно належить 
і запам’ятовує його самостійно.
Таку типізацію називають *неявною*.

## Операції у програмуванні

**Операція** – це виконання певних дій над даними. 
Дані, над якими виконують дій, називають **операндами**. 
Саму дію виконує **оператор** – спеціальний інструмент. 

Наприклад додавання чисел:

	2 + 3
	
Тут операцією виступає додавання, операндами — числа 2 і 3, оператором — знак "+". 

Зауважимо, що один і той же оператор може виконувати різні дії (операції) залежно від типу даних операндів.

